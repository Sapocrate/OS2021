Appena uscito dalla porta di casa Augusto allungò il braccio
destro, con il palmo della mano aperto e rivolto verso il basso, e
sollevando gli occhi verso il cielo rimase fermo un istante in quella
posa statuaria e augusta. Non è che stesse prendendo possesso del
mondo esterno: guardava solo se pioveva. E quando sentì il fresco
della pioggerella umida sul dorso della mando, aggrottò il
sopracciglio. Non era neppure l'acquerugiola a infastidirlo, ma
l'idea di dover aprire l'ombrello. Era così elegante, così affusolato,
piegato e ben riposto nella fodera! Un ombrello chiuso è tanto
elegante quanto è brutto un ombrello aperto. 
